## ภาษาชั้นสูง (high level language)
ภาษาระดับสูงเป็นภาษาที่ใช้ในการเขียนโปรแกรม กล่าวคือคำสั่งต่างๆจะถูกเขียนในภาษาอังกฤษ ซึ่งผู้อ่านสามารถอ่านได้เข้าใจความหมายได้ในทันที ภาษาระดับสูงจึงเขียนได้ง่ายกว่าภาษาแอสเซมบลีหรือภาษาเครื่อง ภาษาระดับสูงมีหลายภาษา เช่น
### ภาษาซี (C)
ภาษาซีเป็นภาษาที่พัฒนาจากห้องปฏิบัติการเบลล์ของบริษัทเอทีแอนด์ทีในปี พ.ศ.2515 หลังจากที่พัฒนาขึ้นได้ไม่นาน ภาษาซีก็กลายเป็นภาษาที่นิยมในหมู่นักเขียนโปรแกรม และมีใช้งานในเครื่องทุกระดับ ทั้งนี้เนื่องจากภาษาซีได้รวมเอาข้อมูลของภาษาระดับสูงและภาษาระดับต่ำเข้าไว้ด้วยกัน กล่าวคือเป็นภาษาที่มีไวยากรณ์ที่เข้าใจง่าย ทำให้เขียนโปรแกรมได้ง่ายเช่นเดียวกับภาษาระดับสูงทั่วไป แต่ประสิทธิภาพและความเร็วในการทำงานดีกว่ามาก เนื่องจากมีการทำงานเหมือนภาษาระดับต่ำ สามารถทำงานได้ในระดับที่เป็นการควบคุมฮาร์ดแวร์ได้มากกว่าภาษาระดับสูงอื่น ๆ
### ภาษาจาวา (Java)
ภาษาจาวาถูกพัฒนาขึ้นในปี พ.ศ.2534 โดยบริษัทซันไมโครซิสเตมส์ เป็นภาษาที่ได้รับความนิยมสูงมาโดยตลอด เนื่องจากเป็นภาษาที่มีความยืดหยุ่นสูง สามารถเขียนโปรแกรมและใช้งานได้บนเครื่องคอมพิวเตอร์ทุกประเภทและระบบปฏิบัติการทุกรูปแบบ ในช่วงแรกที่เริ่มมีการนำภาษาจาวามาใช้งานจะเป็นการใช้งานบนเครือข่ายอินเทอร์เน็ต เป็นภาษาที่เน้นการทำงานบนเว็บ แต่ปัจจุบันสามารถสามารถนำมาประยุกต์สร้างโปรแกรมใช้งานทั่วไปได้
## โปรเซสเซอร์ (processor,microcontrollrer)
โปรเซสเซอร์เป็นหน่วยประมวลผลกลาง เปรียบเสมือนกับเป็นมันสมองให้กับคอมพิวเตอร์ ความเร็วประมวลผลคอร์และสัญญาณนาฬิกาของโปรเซสเซอร์คือตัวบ่งชี้ว่าจะรับข้อมูลได้มากน้อยเพียงใดในคราวหนึ่ง และคอมพิวเตอร์ของคุณจะประมวลผลข้อมูลได้อย่างรวดเร็วเพียงใด ความเร็วที่เป็นผลมาจากการทำงานร่วมกันระหว่างความเร็วประมวลผลคอร์และความเร็วสัญญาณนาฬิกาของคอมพิวเตอร์นั้น ถือว่าเป็นความเร็วในการประมวลผล โปรเซสเซอร์มีหลากหลาย เช่น
### ARM 
คือสถาปัตยกรรมทางคอมพิวเตอร์ในอุปกรณ์คอมพิวเตอร์หรืออุปกรณ์ Smart Device ต่าง ๆ นั้น ล้วนจะต้องมีชิปส่วนประมวลผลด้วยกันทั้งสิ้น ซึ่งถ้าย้อนไปในสมัยก่อนที่มีจะมีอุปกรณ์ Smart Device เกิดขึ้นนั้น ชิปส่วนประมวลผล หรือตัว CPU ของคอมพิวเตอร์นั้นจะใช้ระบบที่เรียกว่า CISC ซึ่งเป็นโครงสร้างสถาปัตยกรรมทางคอมพิวเตอร์ที่จะทำให้ CPU มีประสิทธิภาพทำงานได้ตามต้องการ โดยที่ผู้สร้างจะทำ CISC คือ ป้อนคำสั่งไปหนึ่งชุดคำสั่ง เพื่อให้ CPU ทำงานได้หลากหลาย ดังที่จะเห็นได้จากประสิทธิภาพของคอมพิวเตอร์ที่เราใช้ ๆ กันอยู่ แต่ในเวลาต่อมาเรามีความต้องการใช้อุปกรณ์พกพากันมากขึ้น ด้วยอุปกรณ์พกพาต่าง ๆ มีข้อจำกัดในเรื่องของขนาดที่ต้องเล็กพกพาสะดวก จึงไม่สามารถที่จะใช้ชิปประมวลผลที่ใช้โครงสร้างสถาปัตยกรรมแบบ CISC ได้ และแม้ถึงจะใช้ได้เครื่องก็ไม่สามารถที่จะทำงานได้เต็มประสิทธิภาพ นั่นจึงทำให้ arm คือสถาปัตยกรรมทางคอมพิวเตอร์ที่จะเข้ามาแก้ไขและหาทางออกให้วงการเทคโนโลยีก้าวเดินต่อไป กล่าวง่าย ๆ ว่า ARM คือ CPU ขนาดเล็กที่มีความสามารถในการทำงานได้ดี เพียงแต่ไม่ได้ทำงานครอบคลุมทุกอย่างเหมือน CPU ในระบบ CISC นั่นเอง
### RISC-V 
เป็นสถาปัตยกรรมชุดคำสั่งมาตรฐานแบบเปิด (ISA) ตามหลักการของคอมพิวเตอร์ชุดคำสั่งแบบลดขนาด (RISC) ที่กำหนดขึ้น ซึ่งแตกต่างจากการออกแบบ ISA อื่น ๆ ส่วนใหญ่ RISC-V ISA มีให้ภายใต้ใบอนุญาตโอเพนซอร์สที่ไม่ต้องเสียค่าธรรมเนียมในการใช้งาน บริษัท จำนวนมากเสนอหรือประกาศฮาร์ดแวร์ RISC-V ระบบปฏิบัติการโอเพ่นซอร์สที่รองรับ RISC-V และชุดคำสั่งได้รับการสนับสนุนในชุดเครื่องมือซอฟต์แวร์ยอดนิยมหลายตัว
## ภาษาแอสเซมบลี (low level language, assembly)
ภาษาแอสเซมบลี จัดอยู่ในภาษาระดับต่ำ และเป็นภาษาที่พัฒนาต่อมาจากภาษาเครื่องในปี ค.ศ.1952 ภาษาแอสเซมบลีมีความใกล้เคียงกับภาษาเครื่องมาก คือ 1 คำสั่งของภาษาแอสเซมบลีจะเท่ากับ 1 คำสั่งของภาษาเครื่อง โดยที่ภาษาแอสเซมบลีจะเขียนคำสั่งเป็นตัวอักษรภาษาอังกฤษ เพื่อใช้แทนคำสั่งภาษาเครื่อง ทำให้นักเขียนโปรแกรมสามารถเขียนโปรแกรมได้ง่ายขึ้น โดยการจดจำรหัสคำสั่งสั้นๆ ที่จำได้ง่ายซึ่งเรียกว่า นิวมอนิกโค้ด(Mnemonic code) 
## ภาษาเครื่อง  (machine language)
ภาษาเครื่อง เป็นภาษาโปรแกรมคอมพิวเตอร์ระดับต่ำที่สุด ซึ่งคอมพิวเตอร์เข้าใจได้ทันที โดยไม่ต้องผ่านตัวแปลภาษา เพราะเขียนคำสั่งและแทนข้อมูลด้วยเลขฐานสอง (Binary Code) ทั้งหมด ซึ่งเป็นการเขียนคำสั่งด้วยเลข 0 หรือ 1 แทนลักษณะของการปิด(Off) และเปิด(On) และคำสั่งต่างๆ ทั้งหมดจะเป็นภาษาที่ชึ้นอยู่กับชนิดของเครื่องคอมพิวเตอร์ หรือหน่วยประมวลผลที่ใช้ คือแต่ละเครื่องก็จะมีรูปแบบของคำสั่งเฉพาะของตนเอง ซึ่งนักเขียนโปรแกรมในสมัยก่อนต้องรู้จักวิธีที่จะรวมตัวเลข เพื่อแทนคำสั่งต่างๆ เป็นภาษาที่มีความยุ่งยากในการพัฒนามาก 
## ความสัมพันธ์
โดยเริ่มแรกการเขียนโปรแกรมเพื่อสั่งให้คอมพิวเตอร์ทำงานจะต้องเขียนด้วยภาษาซึ่งเป็นที่ยอมรับของเครื่องคอมพิวเตอร์ที่เรียกว่า “ภาษาเครื่อง” ภาษานี้ประกอบด้วยตัวเลขล้วน ทำให้เครื่องคอมพิวเตอร์สามารถทำงานได้ทันทีผู้ที่จะเขียนโปรแกรมภาษาเครื่องได้ ต้องสามารถจำรหัสแทนคำสั่งต่างๆ ได้และในการคำนวณต้องสามารถจำได้ว่าจำนวนต่าง ๆ ที่ใช้ในการคำนวณนั้นถูกเก็บไว้ที่ตำแหน่งใด ดังนั้นโอกาสที่ จะเกิดความผิดพลาดในการเขียนโปรแกรมจึงมีมากนอกจากนี้เครื่องคอมพิวเตอร์แต่ละระบบมีภาษาเครื่องที่แตกต่างกันออก ทำให้เกิดความไม่สะดวกเมื่อมีการเปลี่ยนเครื่องคอมพิวเตอร์เพราะจะต้องเขียนโปรแกรมใหม่ทั้งหมด เนื่องจากภาษาเครื่องเป็นภาษาที่มีความยุ่งยากในการเขียนดังได้กล่าวมาแล้ว จึงไม่มีผู้นิยมและมีการใช้น้อย ดังนั้นได้มีการพัฒนาภาษาคอมพิวเตอร์ขึ้นอีกระดับหนึ่ง โดยการใช้ตัวอักษรภาษาอังกฤษเป็นรหัสแทนการทำงาน ต่อมาจึงหันมาใช้ภาษาระดับสูง เพื่อช่วยอำนวยความสะดวกในการเขียนโปรแกรมกล่าวคือลักษณะของคำสั่งจะประกอบด้วยคำต่าง ๆ ในภาษาอังกฤษ ซึ่งผู้อ่านสามารถเข้าใจความหมายได้ทันที ผู้เขียนโปรแกรมจึงเขียนโปรแกรมด้วยภาษาระดับสูงได้ง่ายกว่าเขียนด้วยภาษาแอสเซมบลีหรือภาษาเครื่อง 
นักเขียนโปรแกรมจึงนิยมเขียนคำสั่งโดยใช้ภาษาระดับสูงก่อนจากนั้นจึงใช้โปรแกรมที่ทำหน้าที่แปลภาษาระดับสูงให้เป็นภาษาเครื่อง เพื่อนำไปใช้งานกับprocessorหรือmicrocontrollrer
